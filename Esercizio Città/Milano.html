<!DOCTYPE html>
<html>
    <head>
      <title>Milano</title>
    </head>

    <body bgcolor="#c0c0c0">
        <center>
      <h1>Milano</h1>
      <img src="https://www.yesmilano.it/sites/default/files/styles/testata_full/public/itinerario/copertina/2439/6646/PiazzaDuomoMilano_AndreaCherchi.jpg?itok=pX4pzQ7I" width="1280" height="560">
      <p>Milano è un comune italiano di 1 373 583 abitanti, capoluogo della regione Lombardia e dell'omonima città metropolitana, 
        centro di una delle più popolose aree metropolitane d'Europa; è inoltre il secondo comune più popoloso d'Italia (dopo Roma). <br>
        Fondata intorno al 590 a.C. da una tribù celtica facente parte del gruppo degli Insubri e appartenente alla cultura di Golasecca, 
        fu conquistata dagli antichi Romani nel 222 a.C. <br>Con il passare dei secoli, 
        Mediolanum accrebbe la sua importanza sino a divenire capitale dell'Impero romano d'Occidente; nel 313 d.C. fu promulgato l'editto di Milano,
        che concesse a tutti i cittadini, quindi anche ai cristiani, la libertà di culto.
        Dal XII fino al XVI secolo, Milano fu una delle più grandi città europee e un importante centro commerciale, 
        divenendo così capitale del Ducato di Milano, che fu una delle maggiori forze politiche, artistiche e della moda nel Rinascimento. <br>
        All'inizio del XVI secolo, però, perse l'indipendenza a favore dell'Impero spagnolo per poi passare, quasi due secoli dopo, sotto la corona austriaca: 
        grazie alle politiche asburgiche, Milano divenne uno dei principali centri dell'illuminismo italiano. Capitale del Regno d'Italia napoleonico, 
        dopo la Restaurazione fu tra i più attivi centri del Risorgimento, fino al suo ingresso nel Regno d'Italia sabaudo. <br>
        Principale centro economico e finanziario della Repubblica Italiana, Milano ne guidò lo sviluppo industriale, 
        costituendo con Torino e Genova il cosiddetto Triangolo industriale, in particolar modo durante gli anni del boom economico, 
        quando la crescita industriale e urbanistica coinvolse anche le città limitrofe, creando la vasta area metropolitana milanese. 
        In ambito culturale, Milano è il principale centro italiano dell'editoria ed è ai vertici del circuito musicale mondiale grazie alla stagione lirica del Teatro alla Scala e alla sua lunga tradizione operistica.
        È, inoltre, tra i principali poli fieristici europei (con due esposizioni universali ospitate: Expo 1906 e Expo 2015) e del disegno industriale, 
        ed è considerata una delle capitali mondiali della moda. <br>
        Milano è una delle mete del turismo internazionale, infatti figura tra le quaranta città più visitate al mondo, 
        attestandosi seconda in Italia dopo Roma e sesta nell'Unione Europea. Milano è considerata una città globale per il suo notevole impatto economico. </p>
        <h3>Per altre città cliccare qui sotto:</h3>
        <a href="Napoli.html">Napoli</a> <br>
        <a href="Roma.html">Roma</a> <br>
        <a href="Torino.html">Torino</a> <br>
    </center>
    </body>
</html>